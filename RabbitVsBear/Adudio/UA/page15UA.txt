Став ведмідь над цямриною, глянув униз — аж там справді ведмідь. «Бачиш свого ворога,— мовив заєць, — як заглядає із свого укріплення?» — «Я не я буду, коли його звідти но достану!» — мовив ведмідь і як не рикне з цілого ведмежого горла у криницю! А з криниці як не відіб'ється його голос вдвоє сильніше, мов з величезної труби! «Та так? — скрикнув ведмідь. — Ти мені ще грозиш? Чекай же, я тобі покажу!»
